<!DOCTYPE html>
<html>
<head>
    <meta charset="UTF-8">
    <link rel="stylesheet" href="../assest/css/example3.css">
    <title>Защитени местности</title>
</head>
<body>
   
    <section>
        <img src="../assest/img/bird1.png" id="bird1">
        <img src="../assest/img/bird2.png" id="bird2">
        <img src="../assest/img/forest.png" id="forest">
        <img src="../assest/img/rocks.png" id="rocks">
        <img src="../assest/img/water.png" id="water">
    </section>
    <div>
        <p>През последните години въпросът за опазването и устойчивото използване на водите придобива все по-голяма тежест в световния политически дневен ред и привлича вниманието на националните правителства от най-високо равнище. Опазването и устойчивото използване на водите предлага възможности за сътрудничество и съдействие при посрещане на предизвикателствата по мултидисциплинарен и между-секторен начин, в подкрепа на трайното и устойчиво икономическо развитие и растеж. 

            Очертаването на предизвикателствата, свързани с опазването и устойчивото използване на водите, предполага динамична конструкция, която надхвърля рамките на единичните проблеми като достъпа до вода или канализация. Тази конструкция налага прилагането на по-широк преглед на постиженията в областта на управлението на водите. Например - по отношение на разпределението на водата, този подход възприема, че няма едно временно "оптимално" разпределение на водата между множеството потребители. Всеки план за оптимално разпределение е динамичен; делът на водата, разпределена за конкретен потребител, може да се промени в зависимост от изменящите се екологични и социално-икономически условия. Опазването и устойчивото използване на водите е динамична цел, а контекстът за постигането й е непрекъснато развиващият се свят. 
            
            Въпреки богатството си на водни ресурси, благоприятните почвени и климатични условия и силната институционална и регулаторна рамка, България продължава да се изправя пред значителни предизвикателства в модернизирането на водната инфраструктура и ресорните институции, за да изпълни своите цели за развитие. Постигането на достатъчно добро ниво на опазване и устойчиво използване на водите изисква гарантирането на траен достъп до съответните количества качествена вода за поддържане на препитанието, благосъстоянието на населението и социално-икономическото развитие, за осигуряване на защита срещу замърсяване на водата и свързаните с нея бедствия, опазване на екосистемите в среда на мир и политическа стабилност. Ефективното прилагане на концепции като интегрираното управление на водните ресурси и интегрираното управление на риска от наводнения и суши, са от съществено значение при процеса на адаптиране към повишената хидроложка променливост вследствие от изменението на климата. 
            
            Подходящият институционален капацитет изисква добра информация, компетентни институции и значителни финансови ресурси. Това е общо предизвикателство за всяка страна - как различните институции да се координират ефективно и да говорят в един глас. 
            
            Изправени пред изменението на климата eкспертите смятат, че България трябва да повиши готовността на своя воден сектор за смекчаване на въздействието на повтарящите се наводнения и суши и същевременно да отговори на нуждите на населението и икономиката в ключови сектори като земеделие, градско развитие, енергетика и природни екосистеми. 
            
            Повечето язовири в България са построени между 1956 г. и 1985 г. През последвалия преходен период всички строителни проекти са изоставени, което оставя хиляди българи без надеждно водоснабдяване. Макар че почти всички българи имат достъп до питейна вода в домовете си, значителен брой хора все още страдат от сезонни режими на водата поради незавършени язовирни проекти. Тези проблеми се усложняват от факта, че в момента много водоснабдителни мрежи трябва да бъдат модернизирани, а системите за събиране и пречистване на отпадъчни води да бъдат разширени. Ето защо са необходими значителни инвестиции, които да гарантират, че качеството на водата и устойчивото използване на водните ресурси съответстват на изискванията на директивите на Европейския съюз (ЕС). 
            
            България се опитва да постигне напредък и придвижва тези проекти, но все още са необходими повече усилия, заедно с повишена ангажираност и лидерство областта на управлението, опазването и устойчивото използване на водите. </p>
        </div>
</body>
</html>